#Forskningsprosjekt om studenters læring og innvielse i ekspertkulturer 
Hvordan kommer nye studenter inn i en ekspertkultur? Hvordan lærer de fagets tenkemåter og metoder?  Hvordan blir man kjent med disse i utdanningen, og hvilke utfordringer oppstår?
Dette prosjektet er finansiert av Norges forskningsråd og studerer slike spørsmål i tre ulike utdanningsprogrammer. Vi vil følge undervisningen i Webprosjekt-kurset, samt følge noen studentgrupper nærmere i selve prosjektarbeidet gjennom observasjon og video-opptak av gruppens aktiviteter. Formålet er å få mer presis informasjon om læringsaktivitetene i dette faget: Hvordan dere bruker ulike kunnskapskilder, hvordan problemløsning foregår, og hvordan diskusjoner og samarbeid i gruppen understøtter læringen. 
Grupper som deltar i prosjektet vil få tilgang til arbeidsrom i P35 i prosjektarbeidsperioden samt en påskjønnelse for innsatsen. Det vil ikke kreve noe tid eller innsats utover det dere ellers skal gjøre. Informasjonen vi får vil kun behandles av oss som forskere og vil ikke påvirke vurderingen i kurset. Mer informasjon blir gitt når prosjektarbeidet nærmer seg.
Kontakt oss gjerne hvis du har spørsmål eller er interessert i å delta!


**Kontaktpersoner:**

Monika Nerland, [monika.nerland@ped.uio.no](mailto:monika.nerland@ped.uio.no)
*Professor, Institutt for pedagogikk UiO*

Crina Damsa, [crina.damsa@intermedia.uio.no](mailto:crina.damsa@intermedia.uio.no)
*Forsker i prosjektet*
